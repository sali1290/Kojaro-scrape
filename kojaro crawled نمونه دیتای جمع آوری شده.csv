,url,text,title
0,https://www.kojaro.com/2015/6/26/1157/to-go-or-not-to-go-that-is-the-question/,"به قول خردمندان و دنیا دیدگان، باید رفت به جست و جوی سرنوشت. هرچند دل کندن سخت باشد. اما چرا؟ چرا باید آسایشی که ساخته‌ایم را برای جست و جوی سرنوشتی که نمی‌دانیم ترک کنیم؟ چرا باید خود جدیدی بسازیم که حتی خودمان نمی‌شناسیم؟ با ما در کجارو همراه باشید تا پس از خواندن این مقاله، نظراتمان را به اشتراک بگذاریم.

اکنون زمان رفتن است. این اتاق را ترک کنید و به جایی بروید. هرجایی. این اشتیاق شادی و آزادی را رشد دهید. قد بکشید، دیدتان را عوض کنید، بیدار شوید، بیدار‌تر، آنقدر بیدار که انرژی و زندگی را در هر لحظه و مکانی احساس کنید. ( استفان شویگ) رویتان را برگردانید و نگاهی به زندگی‌تان بیندازید. ببینید آیا این لحظه و مکان همان جایی است که شما را به هیجان می‌آورد؟ آیا باعث افزایش مثبت ضربان قلبتان می‌شود؟ اگر در اعماق وجودتان حس سراسیمه‌ی پرسش و لذت از همه چیز وجود ندارد، همین الآن آنجا را ترک کنید. اگر قانع، راحت و بدون چالش زندگی می‌کنید، از جا بلند شوید و بروید. با برنامه یا بی برنامه، هرکاری که می‌کنید، فقط اینجا را ترک کنید و به دنبال جایی جدید بگردید. باید دلیلی وجود داشته باشد که واژه‌ی ""رفتن"" خوشایند به نظر می‌رسد. مثل گفتن عبارت "" بعدا می‌بینمت"" به جای "" خداحافظ"". استفاده از این واژه باعث راحتی و سبکی قلبتان می‌شود. این کلمه نشانه‌ی یک شروع دوباره است. کوچ از زندگی قبلی و تاخت و تاز به آینده. اما رفتن فقط مقدمه‌ای است بر رسیدن. هیچ چیز بهتر از یک شروع تازه نیست. یک آپارتمان یا شهر جدید، شروع دوباره درباره‌ی یک صحنه‌ی جدید نیست، بلکه درباره‌ی شیوه‌ای است که در آن صحنه زندگی می‌کنیم. این تغییر درباره‌ی این است که چشمانمان را دوباره باز کنیم، به کناره‌ها برویم، بالا و پایین و اطراف زندگی‌مان را نگاهی بیندازیم و یک بار دیگر وسعت و تنوع زندگی‌ را درک کنیم که با آغوش باز منتظرمان است. زندگی همیشه تمایل به کهنه شدن دارد. مثل غذایی که زمانی مورد علاقه‌ی ما بود اما بعد از مدتی همان حس و لذتی را از دست می‌دهد که از ابتدا بخاطرش عاشق آن غذا شده بودیم. مثل مکان و موقعیت‌هایی که خودمان را در آن‌ها حبس می‌کنیم و بعد از مدتی خسته کننده و راکد می‌شوند. تجارب جدید همان دلیل زندگی ما هستند. دلیل این‌که هر روز بیدار می‌شویم و ادامه می‌دهیم. زمانی‌که از آسایش کامل لذت می‌بریم آرزوی تجارب جدید را داریم. هدف زندگی کردن چسبیدن به یک بخش از زندگی نیست. بلکه باز-تعریف کردن خودمان به صورت پیوسته است. هدف زندگی شاید این است که خودمان را بارها و بارها با آب تازه‌ی تجارب جدید غسل دهیم. شما طول زندگی‌تان را برای راحت نشستن در جاهای آشنا و تکراری و آفتاب گرفتن وقت دارید. اما الآن انرژی دارید و هنوز به غایت آسایش زندگی‌تان نرسیده‌اید، پس رو به جلو حرکت کنید و پیوسته خود را در معرض چالش‌های جدید قرار دهید. پیوسته از آسایش مطلق فرار کنید. چرا که ما انسان‌ها فقط زمانی که در آسایش و رفاه نباشیم انگیزه‌ی رشد و یادگیری داریم. برای اینکه خودمان، اهدافمان و اطرافیانمان را به طور حقیقی بشناسیم باید روبه جلو حرکت کنیم. باید حداقل پنج بار در طول عمر مکان یا شیوه‌ی زندگی‌مان را عوض کنیم. حداقل باید پنج بار با قلبی باز برای تغییر به درون زندگی جدید و تازه شیرجه بزنیم. این مساله می‌تواند شامل پنج گام یا هدف باشد.

۱. رهایی از هرآنچه می‌شناسید!

حرکت اولتان حس اولین پرواز را دارد. همانند فراگرفتن شیوه‌ی پرواز، خواهید فهمید که تنها چیزی که شما را از دنیا جدا می‌کند خودتان هستید. شما بال ندارید در عوض پاهایتان، هواپیما و قطار را دارید. شما همچنین گزینه‌هایی مثل اتوبوس، اتومبیل و خطوط کشتی‌رانی را دارید. اما اول باید آشیانه را ترک کنید. باید هر چیز را که با آن بزرگ شدید بدرود گویید، دنیای کوچکی که زمانی کاملا برایتان کافی بود. باید خودتان را از آسایش و هرچه با آن آشنایید جدا کرده و در میان هرج و مرج و هیاهو جای گیرید. نخستین حرکت سخت‌ترین حرکت نیز هست. این لحظه‌ای است که به طور ناخود‌آگاه تصمیم می‌گیرید که تنها و وحشت زده در جایی نا‌آشنا بمانید. با این تصمیم تبدیل به یک غریبه، یک مهاجر و یک بیگانه می‌شوید. اما این تصمیم برای رها کردن چیزهایی که به آنها وابسته‌ایم، همان ایده‌‌ای است که می‌گوید: باید چیزی بهتر و بزرگتر در خارج از محدوده ما باشد.

۲. یافتن تجارب جدید

حرکت دوم‌تان باید حس بی‌قراری باشد. باید حس خستگی از اطرافتان، از آسایش‌تان باشد. این حرکت برای تولد دوباره‌ی توانایی احساس کردن جهان اطرافتان است. برای پذیرش این است که نمی‌توان همه چیز را دانست اما قرار است برایش تلاش کنید. قرار است تجارب جدید، ماجراجویی‌های جدید و یک آینده‌ی پیش بینی نشده داشته باشید. شما نمی‌دانید چطور به آن‌جا خواهید رسید. چه کسانی را ملاقات خواهید کرد و چه چیز‌هایی را خواهید یافت. اما قطعا این کار را انجام خواهید داد. شما با ذهنی باز و کنجکاو به درون دنیایی جدید خواهید پرید. دوستان جدید و لذت‌های جدید خواهید یافت و البته اشتیاقی را که با حرکت اول به دست آورده بودید شعله‌ور خواهید دید. و باز نخواهید ایستاد تا زمانی که روح مشتاقتان راضی شود. از دوستان قدیمیتان برای یافتن دوستان جدید و از زبان مادریتان برای فراگیری زبانی جدید دور خواهید شد. به یاد داشته باشید که شما فقط بخاطر حس عادت و حس تعلق به محل بزرگ شدن و آدم‌هایش است که در خانه مانده‌اید.

۳. به دنبال عشق

جست و جوی عشق گشتن به دنبال خوشبختی است و این همان تصمیم برای انداختن خود در مکاشفه‌ی دیوانه‌وار، پر فراز و نشیب و بی‌پایانی است که همه‌ی ما به دنبالش هستیم. چرا که عشق مقصد نهایی است. این همان دلیلی است که هر روز ما را به حرکت وا می‌دارد. به خاطر عشق است که هر روز برمی‌خیزیم و به جنگ با بدی‌ها می‌پردازیم. برای این است که هر روز پیش می‌رویم، گام برمی‌داریم و افراد را پشت سر هم ملاقات می‌کنیم. عشق هدف آخر، سرحد نهایی و تنها چیزیی است که ارزش حرکت و پیش رفتن را دارد. اگر فکر می‌کنید که عشق را در یک شهر یا یک شغل یافته‌اید، پس به سویش حرکت کنید. اگر شغل رویایی‌تان در اسپانیا منتطرتان است، پس به آن‌جا بروید. اگر قلبتان مشتاق سواحل صورتی‌رنگ برموداست، پس قطعا وقت حرکت به همان سمت فرا رسیده است. اگر بر روی شن‌های یک دماغه‌ی ساحلی عاشق کسی شدید، پس به دنبالش بروید. دنبال کردن عشق بی‌مسئولیتی نیست، کاری صادقانه است. کار شما پذیرفتن این است که هیچ جست و جویی بزرگتر و مهم تر از جست‌ و جوی عشق نیست. اگر شما به دنبال عشق نیستید، پس در جست و جوی چه هستید؟

۴. فرار از همان عشق

عشق جاویدان نیست. آن را می‌توان در یک لحظه، در مقداری مشخص و در داستان عاشقانه‌ای گذرا یافت. آن را می‌توان در سالی فوق‌العاده و بی‌نقص عشق ورزیدن به کسی یافت که قرار نیست برای همیشه در زندگی‌تان بماند. عشق می‌تواند در ساحلی باشد که برای شما آرامش بیاورد، اما فقط تا زمانی که دلتان مشتاق جای جدیدی شود. می‌تواند با اولین لقمه از پاستای شما آغاز شده و با آخرین لقمه‌ی آن پایان پذیرد. تعبیر عشق طول آن نیست، بلکه ظرفیت آن برای تلنگری به روح و تغییر شما است. فقط به‌خاطر اینکه ابدی نیست دلیل نمی‌شود که واقعی هم نباشد. شما باید برای عشق به حرکت درآیید اما همچنین باید این موضوع را نیز درک کنید که چه زمانی آن عشق دیگر وجود ندارد. شما باید آنقدر قوی باشید که یک عشق پایان یافته را رها کنید تا فرصت تجربه‌ی عشقی جدید را به خود دهید. باید از اختناق یک عشق فرونشسته رهایی یابید تا قلبتان را برای عشق بیش‌تر و جدید‌تر باز نگاه دارید. فقط بخاطر ترس از اینکه شخص دیگری را ملاقات نخواهید کرد، هیچ وقت در یک جا و یک حالت نمانید. چرا که جهان هستی پر است از چیز‌هایی که قلبتان را درگیرش کنید. چیزهایی که شما را در برابر قطرات اشکتان تسلیم کند و آن زمان دریابید که چرا هنوز زنده هستید.

۵. شروع دوباره‌ی همه چیز از نو

شما باید از محدوده‌ی آسایش امتناع کنید. باید به مبارزه با ساکن شدن بپردازید. نباید هرگز درگیر زندگی معمولی شوید. باید همیشه برای رسیدن به چیزهای بهتر، آسایش خود را به چالش بکشید. زنده بودن به دنیا آمدن است. اما زندگی کردن تولدی است دوباره و دوباره. به عنوان یک شخص جدید، یک عاشق جدید، یک دوست جدید،باید با اراده تلاش کنید همواره نسخه‌ی جدیدی از خود بسازید. نباید هرگز به جای جدیدی که ساخته ‌اید اجازه دهید آخرین جایگاهتان باشد. باید به طور مداوم با ایده‌ی آسایش مطلق و یک جا ماندن بجنگید. چرا که هرگز به طور کامل راضی نخواهید بود مگر با ادامه دادن به کنکاش، تغییر و حرکت. نظر شما چیست؟ آیا تا به حال به این موضوع فکر کرده‌اید که همه چیز را رها کرده و خود را به امواج سرنوشت‌تان در جایی دیگر بسپارید؟",رفتن یا نرفتن، مساله این است
1,https://www.kojaro.com/2015/6/25/193/7apps-for-london-travelling/,"۱-Citymapper

رایگان

قابل استفاده برای آندروید و آی او اس

۲-Santander Cycles (یا Boris Bikes)

رایگان

قابل استفاده هم برای آندروید و هم آی او اس

۳- National Trust

رایگان

قابل استفاده برای آندروید و آی او اس

۴- YPlan

رایگان

قابل استفاده هم برای آندروید و هم آی او اس

۵-Uber، اپلیکیشن‌ رزرو تاکسی

رایگان

قابل استفاده هم برای آندروید و هم آی او اس

۶- OpenTable UK

رایگان

قابل استفاده هم برای آندروید و هم آی او اس

۷- London's Best Coffee

قیمت: ۲.۲۹ پوند

قابل استفاده هم برای آندروید و هم آی او اس

اگر می­‌خواهید به ارتفاعات سن پاول کاتدرال برای دیدن مناظر زیبا بروید، یا قصد دارید لحظاتی اعجاب­‌آور در راهروهای موزه‌­ی تیت مدرن تجربه کنید، یا در مسیرتان به سمت شوردیچ صبحانه‌­ای خوش­مزه در کافه سرئال میل کنید یا روی معروف­‌ترین خط‌کشی عابرپیاده جهان در خیابان ابی قدم بزنید، لندن شهر شماست. برای پیدا کردن مسیرها و اماکن دیدنی و کلا راحت­‌تر شدن سفرتان، ۷ اپلیکیشن زیر را دانلود و استفاده کنید تا سفری لذت‌بخش‌تر داشته باشید:احتمالا بسیاری از شما گوگل مپ را روی گوشی‌های هوشمند خود دارید، اما Citymapper به شما کمک می­‌کند تا سیستم حمل و نقل عمومی گیج­‌کننده­‌ی لندن را بهتر بشناسید. وقتی مقصد خود را در این اپلیکیشن وارد کنید، زمان تقریبی رسیدن شما را به مقصد با پای پیاده، با دوچرخه، تاکسی یا با استفاده از سرویس نقلیه‌ی عمومی نشان می­‌دهد. این اپلیکیشن مسیرهای مختلف را که می­‌توان بوسیله­‌ی مترو، قطارهای رو زمینی یا اتوبوس طی کرد، نشان می‌­دهد، از همه مهم­‌تر مسیری را که احتمال بارندگی در آن کمتر است نیز پیشنهاد می‌­دهد. این اپلیکیشن آخرین اختلالات بوجود آمده در مسیرها را نیز رصد می­‌کند و با توجه به آن­ها مسیر پیشنهادی را تغییر می­‌دهد. حتی اگر از اتوبوس شهری لندن استفاده کنید این اپلیکیشن به شما امکان می‌­دهد تا از آن بخواهید وقتی به ایستگاه مقصدتان نزدیک می­‌شوید، به شما اطلاع دهد.تاکنون سیستم دوچرخه سلف سرویس در لندن به طور رسمی Barclays Cycle Hire نامیده می­‌شد، اما به تازگی این سیستم به Santander Cycles تغییر نام داده است. این اپلیکیشن که در میان شهروندان لندن به Boris Bikes مشهور است، (بر اساس اسم شهردار لندن، بوریس جانسون، نامگذاری شده است) نزدیکترین ایستگاه دوچرخه را برای کرایه نشان می­‌دهد یا وقتی گردش شما به اتمام رسید نزدیک‌­ترین ایستگاه دوچرخه دارای جای خالی را به شما نشان می­‌دهد. متاسفانه این اپلیکیشن قابلیت رزرو دوچرخه را ندارد، اما می­‌توانید این کار را با پرداخت ‌۲ پوند در ایستگاه­‌ها انجام دهید.اگر می­‌خواهید یک روز را خارج لندن به گشت و گذار بگذرانید و دوست دارید باغچه‌­ای زیبا در اطراف شهر برای گذراندن چند ساعتی بیابید یا ساعاتی را در خانه‌هایی با معماری تودوری شرق لندن سر کنید، اپلیکیشن National Trust به شما کمک خواهد کرد بهترین اماکن را بیابید. National Trust شامل اماکن تاریخی، مناطق طبیعی زیبای انگلیس، ولز و ایرلند شمالی است. این اپلیکیشن حاوی ۴۰۰ منطقه­‌ی دیدنی و اماکن اقامتی همراه با تقویم به روز شده­‌ی رویدادهایی است که به شما کمک می­‌کند مناطق زیبایی را که در کتاب­‌های راهنما پیدا نخواهید کرد بیابید.اپلیکیشن YPlan راحت‌­ترین راه برای داشتن نمای دید-پرنده در لندن است. اگر به دنبال کمدی کلاب‌ها، باشگاه­‌های تفریحی، موزیک‌های مناطق غربی یا موزه­‌های شبانه هستید، Yplan اطلاعات دقیق مربوط به همه مکان‌های شهر را در اختیارتان قرار می‌دهد. شما می­‌توانید حتی از حراجی‌ها نیز مطلع شوید یا روی نقشه آن­ها را ببینید. هم­چنین این اپلیکیشن پیشنهادهای تخفیف‌­های روزانه نیز دارد که می­‌توانید بلیط­‌هایی با قیمت ارزان نیز در آن تهیه کنید.Uber در لندن حدود ۱۵۰۰۰ راننده دارد. این اپلیکیشن اختلافات بسیاری را در صنعت تاکسیرانی در لندن بوجود آورده است چرا که جایگزینی ارزان­‌تر برای تاکسی­‌های سیاه رنگ سنتی لندن ایجاد کرده است. اگر از Uber استفاده نمی‌­کنید یا به تاکسی‌­های مشکی رنگ سنتی علاقه دارید، می‌توانید از اپلیکیشن Hailo برای رزرو آن­ها استفاده کنید. یا می‌­توانید از جدیدترین اپلیکیشن این حوزه که امکان استفاده مشترک یک تاکسی را به چند نفر می­‌دهد، یعنی Maaxi استفاده کنید.اپلیکیشن بریتانیایی Toptable که توسط OpenTable خریداری شده، کاری مانند مشابه نمونه آمریکایی خود انجام می­‌دهد. شما می­‌توانید توسط سیستم رزرو آنلاین این اپلیکیشن یک میز در یکی از صدها رستوران موجود در لندن رزرو کنید.(این اپلیکیشن ۴۳۰۰ رستوران قابل رزرو در کل بریتانیا دارد) می­‌توانید از روی لیست یا نقشه یک رستوران را انتخاب و تمامی میزهای قابل رزرو آن را مشاهده کنید. نتایج می­‌توانند بر اساس قیمت، نمره­‌های کاربران یا فاصله مشخص شوند. اپلیکیشن­‌های موجود دیگر برای یافتن رستوران در لندن Yelp و Urbanspoon هستند. هم­چنین می­‌توانید از اپلیکیشن پولی و جدید Where to Eat in London 2015 نیز استفاده کنید که تاکنون ۱۰۰ رستوران معروف لندن از اقتصادی تا گران­‌قیمت را رده‌­بندی و امتیازدهی کرده است.اگر اهل نوشیدن قهوه هستید و نمی­‌خواهید از کافی­‌شاپ‌­های زنجیره­‌ای معروف استفاده کنید، London's Best Coffee به شما کمک می‌کند. این اپلیکیشن تمامی کافی­‌شاپ­‌های مستقل لندن را از سال ۲۰۱۰ به بعد لیست کرده است. اپلیکیشن London's Best Coffee حتی دستگاه­‌های قهوه‌­ساز مورد استفاده در این کافی‌­شاپ­‌ها را نیز نشان می­‌دهد، به آن­ها نمره می­‌دهد و اخبار به روز در مورد آخرین پیشنهادات و مراسم تیستینگ (مراسمی که در آن افراد جمع می­‌شوند و طعم محصول جدید را تست می­‌کنند) در این اماکن را در اختیار افراد قرار می­‌دهد. منبع: Mashable",۷ اپلیکیشن ضروری برای گذراندن تعطیلات در لندن
2,https://www.kojaro.com/2015/6/24/1144/kaieteur-falls-guyana-forests/,"آبشار‌ها همیشه از محبوب‌ترین پدیده‌های طبیعی بوده‌اند و گردشگران زیادی را به خود جذب می‌کنند. حال اگر این آبشار‌ها در فضایی سرسبز و بکر باشند و با قدرت زیاد از صخره‌ها سقوط کنند، لذت دیدن آن برای همه‌ی ما دوچندان خواهد بود.

آبشار کایتور در پارک ملی با همین نام قرار دارد. هدف از تاسیس این پارک حفاظت از طبیعت بکر و شگفت انگیز اطراف بوده است. در قلب این منطقه، آبشار کایتور مانند جواهری با ارزش قرار گرفته است. این آبشار حدود ۲۲۶ متر ارتفاع دارد و شدت جریان آبی که از آن می‌گذرد یکی از قوی‌ترین جریان‌های آبی جهان محسوب می‌شود.

این آبشار حقیقتا منحصر به فرد و فراموش نشدنی است و علاوه بر آن، برای دیدن این آبشار باید از میان جنگلی قدیمی، بارانی و مه‌آلود عبور کنید که تجربه‌ای شگفت انگیز خواهد بود. کسانی که اهل ماجراجویی هستند، از ایستادن روی لبه‌ی پرتگاه و به پایین دره نگاه کردن هم لذت زیادی می‌برند. در ضمن، برآورد شده که عمر صخره‌های این ناحیه به حدود سه میلیون سال قبل بر‌می‌گردد.

گردشگران می‌توانند همه فصل‌های سال به این منطقه سفر کنند. با این حال در فصل‌های بارانی شدت و قدرت آبشار بیشتر خواهد بود. به شما پیشنهاد می‌کنیم در صورتی‌که قصد بازدید از این آبشار را دارید، یا از ماه می تا اواسط آگوست به این منطقه سفر کنید یا اواسط ماه نوامبر تا ژانویه را برای سفر انتخاب کنید.

بد نیست به این نکته هم اشاره کنیم که دسترسی به این ناحیه خیلی راحت نیست. برای سفر می‌توانید از طرف دشت جورج‌تاون (پایتخت گوانا) به این منطقه حرکت کنید.

منبع: placestoseeinyourlifetime",آبشار کایتور، جواهری در دل جنگل‌های گویان
3,https://www.kojaro.com/2015/6/23/1222/the-garden-of-gods-the-red-cliff-in-colorado/,"دست نقاش و معمار طبیعت، خیلی وقت‌ها طرح‌های ناب و زیبایی می‌کشد که با تمام سادگی‌شان انسان را مجذوب خود می‌کند. در ادامه با کجارو همراه باشید تا به مرور یکی از معماری‌های طبیعی خلقت بپردازیم.

کلرادو، ایالات متحده

صخره‌های قرمز رنگ با ویژگی‌های منحصر به‌فرد خود اشکال غیر قابل باوری را خلق کرده‌اند. صخره‌های مشهوری مثل دوقلو‌های سیامی، ویندو راک یا صخره‌‌ی متوازن ثابت می‌کنند که بهترین هنرمند خود طبیعت است.

باستان‌شناسان برآورد کرده‌اند که انسان‌ها از 250 سال قبل از میلاد در این ناحیه ساکن بوده‌اند. نام فعلی این منطقه توسط یک نقشه بردار انتخاب شده است. این ناحیه سالانه پذیرای بیش از دو میلیون گردشگر است که همین موضوع این پارک را تبدیل به محبوب‌ترین مقصد گردشگری کلرادو کرده است. در این ناحیه می‌توانید به اسب‌سواری، کوه‌نوردی، قله‌نوردی و پیاده‌روی بپردازید. در ضمن، به دلیل مناظر زیبا و تحسین‌برانگیز، این ناحیه به شدت مورد توجه عکاسان است و برای ورود به آن نیازی به پرداخت هزینه نیست.

همه‌ی طول سال برای سفر به این ناحیه مناسب است. اما ورود به پارک، از اول ماه می تا آخر ماه اکتبر از ساعت ۵ صبح تا ١١ شب و از اول ماه نوامبر تا اواخر ماه آوریل از ساعت ۵ صبح تا ٩ شب و عزیمت به پارک از سمت کلرادو با اتومبیل امکان پذیر است. در ادامه به تماشای آلبوم عکس این پارک زیبا می‌نشینیم:

نظر شما در مورد این منطقه‌ی زیبا چیست؟

منبع: placestoseeinyourlifetime",باغ خدایان، صخره‌ های قرمز کلرادو
4,https://www.kojaro.com/2016/2/2/911/201-wonderful-places-in-asia-pt2/,"شاید بسیاری از ما زمانی که قصد مسافرت به دیگر کشور‌ها را داریم، آخرین مقصدی که به آن فکر می‌‌کنیم قاره آسیا باشد. ولی نباید این موضوع را نادیده گرفت که این قاره‌ی پهناور پر از شگفتی است. با کجارو همراه باشید تا بهترین مقاصد گردشگری این قاره‌ی پهناور را مرور کنیم.

١١: دره‌ی یولینام، مغولستان

نام دیگر این دره، دره‌ی عقاب‌ها است. دره‌ی عمیق و باریکی که به خاطر پوشش یخی ضخیم آن منحصر به فرد محسوب می‌شود. این دره در صحرای گوبی مغولستان قرار دارد و به دلیل عمیق و باریک بودن، شبیه مرغزاری در دل صحرا است که همیشه خنک می‌ماند.

١٢: بنای یادبود جنگ کره، کره‌ی جنوبی

بنای یادبود جنگ کره، مقر فرماندهی ارتش کره جنوبی بود که اکنون شامل۶ نمایشگاه داخلی و بالغ بر ١٣،٠٠٠ یادگاری از دوران جنگ در خارج ساختمان است. در اتاق‌های این بنا، می‌توان وضعیت‌های مختلفی را که سربازان طی جنگ کره در آن قرار داشتند، تجربه کنید.

١٣: بالی، اندونزی

در بالی؛ خورشید، دریای آبی عمیق و سواحل طولانی همه و همه بهشتی استوایی را برای شما فراهم می‌آورند. در آن طرف ساحل می‌توانید از معابد و مقبره‌ها دیدن کنید یا به غواصی بپردازید. این جزیره به همراه آب و هوای عالی و جاهای دیدنی مختلف به مکانی شگفت انگیز برای توریست‌ها تبدیل شده است.

١۴: هنگ کنگ، چین

اگر شهری را بر اساس مراکز خریدش انتخاب می‌کنید، هنگ کنگ گزینه‌ی مناسبی است. در این شهر تعداد بیشماری فروشگاه از مد و لباس گرفته تا وسایل تزیینی، وجود دارد که احتمالا برای شما جالب خواهد بود. تنها عامل محدود کننده شما برای خرید، کیف پولتان خواهد بود.

١۵: دیان داوِن، کره جنوبی

دیان داون منطقه‌ای توریستی در کره‌ی جنوبی است که ۴٠ درصد چای این کشور را تولید می‌کند. مناظر زیبای مزارع چای، آرامش خاطر خاصی را برای شما فراهم می‌کند.

١۶: دلتای می‌کونگ، ویتنام

دلتای می‌کونگ برای مردم محلی رودخانه‌ی می‌کونگ شاه‌راهی جهت فروش محصولاتشان است. تقریبا همه‌ی میوه‌های گرمسیری که در فکرتان می‌گنجد در این ناحیه پیدا می‌شود. وقتی که با قایق روی رودخانه حرکت کنید، می‌توانید مناظر گرمسیری اطراف را تماشا کنید. برای پیاده‌ شدن از قایق مکان‌های مختلفی وجود دارد که رفت و آمد را برای شما آسان می‌کند. برای بازدید از شهر یا معابد، مردم مهمان نواز بومی با آغوش باز پذیرای شما خواهند بود.

١٧: پِتانگ، تایلند

اگر دنبال مکانی برای شب نشینی خاطره‌انگیز هستید، پتانگ انتخاب خوبی است. این شهر با بیش از هزار رستوران و مرکز تفریحی، مکانی مناسب برای گذراندن شب‌ در تعطیلات است. هدف اصلی در این شهر خوش گذرانی است و بس!

١٨: دریاچه فوا، نپال

فوا که دومین دریاچه‌ی بزرگ نپال محسوب می‌شود، در نزدیکی معبد تال باراهی (Tal Barahi) و معبد بایدام (Baidam) قرار گرفته است. از اینجا شما می‌توانید یک تور تفریحی هم به پوکارا که توریستی‌ترین شهر نپال است داشته باشید.

١٩: بانای، فیلیپین

بانای شهر کوچکی در فیلیپین است که به خاطر مزارع طبقه‌ای برنجش شهرت دارد. شکل‌گیری این مزارع سال‌ها قبل به وسیله دست کشاورزان صورت گرفته است و اکنون به عنوان میراث جهانی یونسکو به ثبت رسیده‌ است. ممکن است خیلی از شماها بار‌ها این مزارع را در فیلم‌ها و عکس‌های مختلف دیده باشید، ولی بدون شک تا از نزدیک آن‌ها را نبینید زیبایی شگفت انگیز نهفته در آن‌ها را درک نخواهید کرد.

٢٠: معبد شوی‌گادون، میانمار

شوی‌گادون بزرگترین و مقدس‌ترین معبد بودایی در میانمار است که ٩٩ متر ارتفاع دارد و با بیش از ٧،٠٠٠ قطعه الماس و طلا تزیین شده است. این بنای باشکوه جزو مکان‌هایی است که توصیه می‌کنیم از آن دیدن کنید.

٢١: چشمه باداب سورت، مازندران

چشمه‌ی باداب سورت از سازه‌هایی زیبا و تراس مانند، از جنس سنگ تراورتن است که در بالای کوه واقع شده‌ است. این نوع از چشمه‌های طبیعی در نقاط معدودی از دنیا وجود دارند اما این یکی به خاطر رنگ زیبای نارنجی‌اش که ناشی از غلظت بالای اکسید آهن است منحصر به فرد جلوه می‌کند. این استخر‌ها، با آب داغ و بسیار شور (دومین‌ چشمه‌ شور‌ جهان) پر شده‌اند که خاصیت درمانی بالایی دارند. محیط زیبای اطراف این چشمه نیز زیبایی آن را دو چندان می‌کند.

متاسفانه در لیست اصلی به هردلیلی از کشور زیبای ما نامی برده نشده، بنابراین به این لیست گزینه چشمه باداب سورت مازندران را اضافه کردیم که زیبایی‌ شگفت‌انگیزی آن کم از سایر مکان‌های دنیا ندارد.

لطفا نظرات خود را با ما در میان بگذارید.

منبع: لایف هک",۲۰+۱ مکان دیدنی و شگفت انگیز در قاره‌ی آسیا (قسمت دوم)
5,https://www.kojaro.com/2015/6/22/129/wonderful-places-in-asia/,"شاید بسیاری از ما زمانی که قصد مسافرت به دیگر کشور‌ها را داریم، آخرین مقصدی که به آن فکر می‌‌کنیم قاره آسیا باشد. ولی نباید این موضوع را نادیده گرفت که این قاره‌ی پهناور پر از شگفتی است. با کجارو همراه باشید تا بهترین مقاصد گردشگری این قاره‌ی پهناور را مرور کنیم.

١: معبد آشیانه‌ی ببر، بوتان

معبد آشیانه‌ی ببر، صومعه‌ی مقدسی که روی صخره‌ای در ارتفاع ٩١۵ متری بالای دره‌ی پرو ساخته شده است. بر اساس یک افسانه، حدود ١٣٠٠ سال قبل در این معبد گورو رینپوچ بر پشت یک ماده پلنگ پرنده سوار و مذهب بوتانی را به مذهب بوداییسم تبدیل کرد. این معبد مناظر منحصربه‌فرد و مسحور کننده‌ای دارد و دیدن آن از نزدیک خالی از لطف نیست. تاریخچه نهفته پشت این صومعه آن‌را با ارزش‌تر و منحصر به فردتر می‌کند.

٢: سیم ریپ، کامبوج

سیم ریپ مرکز استانی به همین نام واقع در کامبوج است. یکی از مشهورترین مکان‌های این منطقه معبد آنگکور است. علاوه بر این معبد در این شهر می‌توان از مساجد، معابد، بازار قدیمی و روستای فرهنگی کامبوج دیدن کرد. با وجود اینکه توریست‌های زیادی جذب این مکان می‌شوند اما خیلی شلوغ نیست. همچنین شما می‌توانید با فرهنگ و عادات مردم بومی منطقه آشنا شوید.

٣: طبیعت حفاظت شده باکیو، لائوس

این منطقه به‌منظور حفاظت از نوعی میمون به نام دراز دست کاکل سیاه ایجاد شده است. برای دیدن کاکل سیاه‌ها و جنگلی زیبا و همچنین آبشاری در این جنگل می‌توانید از تور تفریحی تجربه جیبون استفاده کنید که شامل سه ساعت کوه‌پیمایی در طول رودخانه نم اِنگا خواهد بود. باید بگوییم که شما چنین تجربه‌ای را هیج جای دیگری پیدا نخواهید کرد. در این سفر خاطره انگیز شما از طبیعتی زیبا دیدن خواهید کرد و در ضمن آن می‌توانید به تماشای میمون دراز دست کاکل سیاه بنشینید که به نظر می‌رسید، منقرض شده است.

۴: کوالا لامپور، مالزی

کوالا لامپور پایتخت کشور مالزی است. این شهر به خاطر سرگرمی‌ها و همچنین جاهای مختلفی که می‌توان از آن‌ها دیدن کرد، به مکانی شگفت انگیز برای توریست‌ها مبدل شده است. از جمله توریستی‌ترین مناطق این شهر می‌توان به شهرک چینی‌ها، برج‌های دوقلوی پتروناس، معبو باتو و بازار مرکزی آن اشاره کرد. در این شهر جاهای دیدنی ‌‌متنوع و قدیمی، ساختمان‌های سنتی و مدرنی وجود دارند.

۵: خلیج هالانگ، ویتنام

خلیج هالانگ به‌عنوان میراث جهانی یونسکو به ثبت رسیده است. حدود ٣،٠٠٠ جزیره در این ناحیه وجود دارد که حدود ١،۶٠٠ نفر در روستاهایی روی این جزایر زندگی می‌کنند. زیبایی طبیعت این ناحیه شما را حیرت زده خواهد کرد و این اطمینان را به شما می‌دهد که از تمام نقاط آن بازدید کنید.

۶: زمین‌های تغییر شکل یافته‌ی دانژیا، چین

زمین‌های تغییر شکل یافته‌ی دانژیا جزو مناظر زیبایی است که تنها در کشور چین یافت می‌شوند و نمونه‌ی مشابهی ندارد. این زمین‌ها به خاطر وجود شن‌های قرمز و فشار وارد شده از طرف زمین به آن‌ها تشکیل شده‌اند. این ناحیه در سال ٢٠١٠ میلادی به‌عنوان میراث جهانی یونسکو به ثبت رسیده است.

٧: روستای رنگین کمان، تایوان

چندی پیش مردی روستایی به نام هونگ یانگ فو و ملقب به پدربزرگ رنگین کمان، نقاشی کردن روی زمین و دیوارهای روستا را شروع کرد. این روستا متعلق به ارتش است، از همین رو وی تصمیم گرفت تا آن را تبدیل به روستایی رنگین کند. این روستا مکانی زیبا با داستانی منحصربه‌فرد است که شما عاشق زیبایی آن خواهید شد.

٨: تاج محل، هندوستان

سال ١۶٣٢ میلادی امپراطور هند دستور ساخت مسجد تاج محل را به‌منظور حفظ یاد و خاطره‌ی همسرش صادر کرد. ساخت این بنا ١۶ سال طول کشید تا به‌عنوان نگین درخشان جامعه مسلمانان در هند بدرخشد. این مسجد دارای باغ‌هایی است که نماد بهشت یا فردوس در زمین هستند.

٩: دیوار بزرگ چین

دیوار چین با ۶٣۴٨ کیلومتر طول در اصل به‌عنوان دیوار دفاعی ساخته شده و بزرگترین دیوار روی زمین محسوب می‌شود. البته قسمت‌هایی از این دیوار آسیب دیده است. برای دیدن این بنا بهتر است به کین هووان دایو یا پکن سفر کنید.

١٠: شینجوکو جیون، ژاپن

شینجوکو جیون پارک زیبایی در شهر توکیو است. پارک اصلی در سال ١٧٧٢ ساخته شده، اما طراحی و ظاهر آن از سال ١٩٠۶ تغییر شکل یافت و به‌شکل امروزی در آمد. این پارک حدود ۵٨ هکتار مساحت دارد. همچنین بالغ بر ٢٠،٠٠٠ اصله درخت در این پارک قرار دارد. گلخانه‌ی واقع در پارک، تاکنون بیش از ١،٧٠٠ گونه گیاهی گرمسیری و نیمه گرمسیری را به معرض نمایش گذاشته است.

در این مطلب به ۱۰ مکان دیدنی و شگفت‌انگیز در قاره‌ آسیا پرداختیم و در آینده بخش بعدی آن منتشر خواهد شد.

لطفا نظرات خود را درباره‌ی این مکان‌های دیدنی با کجارو در میان بگذارید.

منبع: lifehack",۲۰+۱ ‌مکان دیدنی و شگفت‌ انگیز در قاره‌ آسیا (قسمت‌اول)
6,https://www.kojaro.com/2015/6/22/396/20-amazing-festivals-world/,"فستیوال‌های مختلفی معمولا در سراسر دنیا برگزار می‌شود و حضور افراد عجیب و پرشوق و ذوق هیجان چنین رویدادهایی را دوچندان می‌کند. در این مقاله لیستی از فستیوال‌های عجیب، شلوغ، مفرح و پر رنگ و لعاب را مشاهده می‌کنید که هر سال میلیون‌ها نفر را از سراسر دنیا دور هم جمع می‌کند. با کجارو همراه باشید.

از فستیوال میوه و غذا، همچون پرتاب انگور در استرالیا و جدال گوجه‌فرنگی در اسپانیا تا جشنواره‌ی موزیک زیر آب و جشن پریدن نوزادان، همه رویدادهای دیدنی و جذابی هستند که اگر شانس شرکت‌ در آن‌ها را تاکنون نداشته‌اید، تماشای تصاویر آن‌ها خالی از لطف نیست. فستیوال‌ها می‌توانند تجربیات جالبی برای شما به‌همراه داشته باشند و شما را با کشوری جدید، مراسم و سرگرمی‌های آن‌ها آشنا کنند. بنابراین به شما توصیه می‌کنیم درصورتی که برای تعطیلات خود برنامه‌ریزی می‌کنید، به اینکه در کشور مقصد فستیوالی در جریان است یا خیر نیز توجه کنید.

۱-فستیوال فانوس Yi Peng تایلند

۲-فستیوال هنری Ágitagueda پرتغال

۳-فستیوال رنگ Holi هند

۴-فستیوال روشنایی زمستانی ژاپن

۵-فستیوال فانوس‌های شکوفه‌ی گیلاس ژاپن

۶-فستیوال سگ‌های جست‌و‌جوگر در اسکاتلند

۷-فستیوال فراری دادن زمستان مجارستان

عکس از وب‌سایت hungarytoday.hu (عکاس: MTI/Sóki Tamás)

۸-فستیوال چراغ‌های فانوسی شناور هانولولو، هاوایی، آمریکا

۹-فستیوال بین‌المللی دیدار در آسمان مونته پیانا، ایتالیا

۱۰-فستیوال بین‌المللی بالن آلبوکورکو، آمریکا

۱۱-فستیوال برف ساپورو، ژاپن

۱۲-فستیوال روز مرگ در مکزیک

۱۳-فستیوال سوزاندن انسان نوادا، آمریکا

۱۴-فستیوال فوجی شیبازاکورا ژاپن

۱۵-فستیوال آب سونگکران تایلند

۱۶-جدال فشفشه روکتوپولموس یونان

۱۷-فستیوال فیل جایپور هند

۱۸-فستیوال گوجه‌فرنگی اسپانیا

۱۹-فستیوال بوفه‌ی میمون‌ها تایلند

منبع: BoredPanda",۱۹ فستیوال بی‌نظیر که مردم جهان را گرد هم می‌آورد
7,https://www.kojaro.com/2015/6/21/889/magnificent_chinese_garden_in_complex_of_summer_palace/,"چین کشوری پهناور، پر از شگفتی و سرسبز است. کشوری که با وجود پیشرفت تکنولوژی و صنعت، هنوز رنگ و بوی تاریخی خود را حفظ کرده است. در این مقاله تنها یک نمونه از هزاران زیبایی این کشور را به تصویر می‌کشیم. در ادامه با کجارو همراه باشید.

در شمال غربی شهر پکن، مجموعه‌ای پر زرق و برق و تاریخی از کاخ‌ها، دریاچه‌ها و باغ‌ها قرار دارد که به عنوان میراث جهانی یونسکو به ثبت رسیده است. این مجموعه به عنوان یکی از بهترین نمونه‌های باغ چینی محسوب می‌شود. همه‌ی ویژگی‌های متفاوت این مجموعه مانند، تپه‌های طبیعی، دریاچه‌ها، به علاوه‌ی مقبره‌ها، گل‌ها و کاخ‌ها همه و همه مجموعه‌ای زیبا و هماهنگ را تشکیل داده‌اند.

اولین کاخ این مجموعه در قرن ١٢ میلادی، روی تپه‌ای در همان نزدیکی ساخته شده است. بعد از اینکه امپراطور وان‌یِن لیانگ شهر پکن را به عنوان پایتخت امپراطوری بزرگ خود انتخاب کرد، هنرمندانی از سراسر کشور در طول یک قرن به طراحی این مجموعه مشغول شدند. این هنرمندان برای طراحی این مجموعه از سبک‌های هنری سراسر چین الهام گرفته‌اند. امروزه این مجموعه، منطقه‌ی تفریحی محبوبی به شمار می‌رود که بازدید کنندگان می‌توانند برای فرار از شلوغی و فضای پر هرج و مرج شهری در این مکان قدم بزنند و به تماشای پوشش سرسبز گیاهی و معماری بی‌نظیر آن بپردازند. اگر قصد سفر به این منطقه را دارید باید بگوییم که همه‌ی طول سال برای سفر کردن به این نقطه مناسب است، چرا که این مجموعه‌ی زیبا در هر فصلی شگفتی‌های خاص خودش را دارد. برای عزیمت به این منطقه می‌توانید از هر نقطه از شهر پکن از وسایل نقلیه مثل اتوبوس استفاده کنید.

در ادامه، به تماشای آلبوم عکس این مجموعه می‌نشینیم.

کشور چین مملو از زیبایی‌هایی است که در آینده بیشتر به آنها خواهیم پرداخت. نظر شما در مورد این مجموعه‌ی زیبا چیست؟ لطفا نظرات خود را با کجارو در میان بگذارید.

منبع:placestoseeinyourlifetime",نمونه‌ای از باغ‌ های باشکوه چینی در مجموعه‌ کاخ تابستانی
8,https://www.kojaro.com/2015/6/21/321/specific-street-among-trees/,"خیابان‌های زیادی در سراسر کره‌ی زمین وجود دارد که هرکدام زیبایی خاصی دارند، اما امروز خیابانی را معرفی می‌‌کنیم که شما را به دنیایی خیالی و مقوایی خواهد برد. جایی که بی‌شک یکی از خاص‌ترین خیابان‌های دنیا است. با کجارو در ادامه همراه باشید تا با این خیابان زیبا آشنا شویم.

ماداگاسکار سرزمینی رنگارنگ، متنوع، همراه با پوشش گیاهی و جانوری است که کمتر جایی شبیه آن پیدا می‌شود. اما در این سرزمین، منطقه‌ای وجود دارد که آن را مِنابه می‌نامند. اگر روزی به منابه سفر کردید حتما از یکی از زیباترین خیابان‌های جهان گذر خواهید کرد. خیابانی خاکی که شبیه خیابان‌های لوکس پاریس نیست، اما زیبایی آن شما را مسحور خواهد کرد. خیابانی کشیده شده در میان درختان غول‌پیکر و شگفت‌انگیز بائوباب یا آدانسونیا که با وجود دست‌انداز‌های فراوان، از گذر کردن در آن لذت زیادی خواهید برد. البته بهتر است رانندگی را به راننده‌ای با تجربه بسپارید.

این جاده، یکی از محبوب‌ترین مناطق توریستی ماداگاسکار است که قابل دسترس‌ترین مکان برای دیدن درخت بی‌یوباز هم محسوب می‌شود. بهترین زمان برای سفر به این منطقه، فصل‌های بدون باران، یعنی از ماه می تا اکتبر است.

در ادامه، با هم به تماشای آلبومی از عکس‌های این خیابان می‌نشینیم.

خب امیدوارم لذت برده باشید. در صورت تمایل، نظر و احساس خود از دیدن این عکس‌ها را با کجارو در میان بگذارید. منبع: placestoseeinyourlifetime",خیابانی خاص در میان درختان بائوباب
9,https://www.kojaro.com/2015/6/21/803/pictures-cities-without-light-pollution/,"چه اتفاقی می‌افتاد اگر آسمان شهرها را میلیاردها ستاره روشن می‌کردند؟ اگر نورها و آلودگی هوا را که دیدمان نسبت به کیهان را محدود می‌کنند کنار بزنیم، به یک منظره نورانی اعجاب انگیز خواهیم رسید.

هنرمند فرانسوی «Thierry Cohen» این کار را انجام داده است؛ جهانی را به تصویر می‌کشد که در آن شهرها و آسمان زیبای شب در کنار هم زندگی می‌کنند. Cohen به «WIRED» می‌گوید: «با ترکیب این دو واقعیت، من یک واقعیت سوم تولید می‌کنم که شما نمی‌توانید ببینید...اما در اصل وجود دارد! من به شما ستاره‌های گم شده را نشان می‌دهم.» زیبایی خیره‌کننده این عکس‌ها چیزی را نشان می‌دهد که ما از دست داده‌ایم. یک مرثیه برای آسمانی که شهرنشین‌ها برای زندگی در کلان‌شهرها پشت سر می‌گذارند. کوهن معتقد است که آسمان‌های شهری با نورهای خیابان‌ها و مغازه‌ها آلوده می‌شوند؛ بنابراین مجبور شده که به همان عرض جغرافیایی در آن‌طرف جهان برود تا یک تصویر شفاف از آسمان را شکار کند. نتیجه کار عکس‌هایی تولید شده از طریق «under-exposure» و یک تکنیک به نام «شب برای روز» است. در زیر می‌توانید برخی از تصاویر ثبت شده توسط کوهن را ببینید. برای دیدن تمام تصاویر می‌توانید به گالری «شهرهای تاریک» Thierry Cohen مراجعه کنید.

منبع: IFLScience",تصاویر شهرها بدون آلودگی نوری
10,https://www.kojaro.com/2015/6/21/1232/why-thailand-best-country-of-world/,"تایلند، با پایتخت بانکوک، به طبیعت بکر، مردم شاد وخوش برخورد و غذاهای بسیار لذیذ معروف است. هر وقت بحث گردشگری به میان می‌آید، ناخودآگاه ذهن به سمت تایلند و آن طبیعت فوق‌العاده‌اش می‌رود. بنابراین اغراق نکرده‌ایم اگر بگوییم تایلند بهترین کشور دنیا است. با این مقاله از کجارو همراه باشید، تا با پنج دلیل این گفته را ثابت کنیم.

اشخاصی که به چوب خط ۴۵ کشوری که در طول زندگی‌شان بازدید کرده‌اند می‌بالند، واقعا تجربه و دانش لازم برای جواب منطقی به این سوال را دارند: «بهترین مکان در دنیا کجا است؟» با توجه به مکان‌های شگفت‌آور و مختلفی که در دنیا وجود دارد، پاسخ به این سوال اصلا آسان نیست و از طرفی داشتن یک مکان مورد علاقه برای فردی که زیاد سفر کرده اجتناب ناپذیر است. افرادی که به تایلند سفر می‌کنند، اغلب آن را به دلایل مختلف مقصدی مورد علاقه می‌دانند.

۱. غذای تایلندی

از ارزان‌ترین دستفروش‌های خیابانی گرفته تا بهترین رستوران‌ها، غذاهای تایلندی حس بسیاری خوبی القا می‌کنند. نودل پَدتای (Pad Thai)، سوپ تام یام (Tom Yum)، سالاد تند پاپایا، ماهی تند، انبه با برنج کته، شِیک هندوانه و ... از غذاهای لذیذ تایلند هستند. وقتی که این غذاها را مزه می‌کنید، ممکن است غذاهای تایلندی به طور کامل لیست ۱۰ غذای برتر شما را تشکیل دهند.

۲. جشنواره سانکِران

سانکران، فستیوال آب که اواسط آوریل برگزار می‌شود، جشن سال نوی تایلندی‌ها است. شاید این جشن، باشکوه‌ترین جشنی باشد که یک شخص می‌تواند تجربه کند. در این فستیوال، تمام مردم کشور به مدت دو تا سه روز آب بازی می‌کنند، با سطل آب، شلنگ، تفنگ آب‌پاش و هر چیزی که به ذهن‌تان برسد. حتی ممکن است با «شوخی کارگری» مواجه شوید و شما را در حوض آب پرت کنند. با انجام این رسوم، تمام گناهان و اضطراب‌های سال پیش شما شسته می‌شوند و آماده‌ی یک شروع جدید می‌شوید.

۳. ماساژ تایلندی

با پرداخت چند دلار در تایلند می‌توانید ماساژ اعتیاد آوری بگیریدکه تمام وجودتان را زنده می‌کند. مردم تایلند به صورت مرتب به سالن‌های ماساژ می‌روند، چون از نظر آن‌ها برای سلامتی لازم است. ماساژ تایلندی بر خلاف سبک غربی‌ها که با آرامش همراه است، می‌تواند شامل گپ و گفت‌ و گو بوده و در جمعی خوش مشرب صورت گیرد. دو ساعت ماساژ از نظر آن‌ها زیاد نیست و انتظار داشته باشید که بر روی شما راه بروند!

۴. مردم تایلند

حتی پس از سونامی در تایلند، محلی‌ها با این که بسیاری از داشته‌هایشان را از دست دادند و چیز زیادی برایشان باقی نمانده بود، به نشان دادن سخاوت، مهمان‌نوازی و حس شوخ طبعی خود ادامه دادند. بیرون از مناطق توریستی، محلی‌ها همواره علاقه‌مند به صحبت با بازدیدکنندگان هستند و با لبخند از آن‌ها استقبال می‌کنند. در سفر به تایلند با مردمی شاد برخورد خواهید کرد و از معاشرت با آن‌ها لذت خواهید برد.

۵. راهبان بودایی

در تایلند، اکثر مردان حداقل یک یا دو سال زندگی خود را به عنوان راهب می‌گذرانند که با ردای نارنجی شناخته می‌شوند. خدمت کردن در معابد به عنوان کمکی برای دنیای پس از مرگ افراد خانواده در نظر گرفته می‌شود، بنابراین کاری ارزشمند است. مطمئن باشید از معاشرت با راهبان تایلندی پشیمان نخواهید شد، چون با شهروندان دیگر هیچ تفاوتی ندارند. برای این که تایلند واقعی را تجربه کنید، باید به آن جا بروید و با محلی‌ها وقت بگذرانید. کایا ریسپانسیبل تراول (Kaya Responsible Travel)، اِکسپرینشال لِرنینگ اینترنشنال (Experiential Learning International) و جیو ویژنز (GeoVisions) برنامه‌هایی را در تایلند برای شما فراهم می‌کنند. کایا به طور ویژه‌ اقدامات اجتماعی‌ خاصی نیز در بر دارد که شامل کمک به قربانیان قاچاق انسان، آموزش زبان انگلیسی به جوامع قبیله‌ای و کمک به آن‌ها و همچنین پروژه‌های زیست محیطی برای کار روی تپه‌های جزیره‌ای یا فیل‌ها است. نظر شما در مورد تایلند چیست، آیا ارزش بهترین کشور دنیا بودن را دارد؟ منبع: Go Abroad",پنج دلیلی که تایلند را به بهترین کشور دنیا تبدیل می‌کند
11,https://www.kojaro.com/2015/6/20/59/londons-top-tourist-destination/,"مسافرت و انتخاب مقصد گردشگری، گاهی می‌تواند باعث سردگمی ما شود و ما را بین دوراهی انتخاب بهترین مقصد دچار شک و تردید کند. از این رو، اطلاعات پیشرفته‌ی گردشگری می‌تواند مارا از این سردگمی و شک برهاند، چرا که امروزه این اطلاعات دارای منحنی آمار اقتصادی هستند و به طور دقیق شهرهایی که بیشترین گردشگر و سرمایه‌ی گردشگری را جذب می‌کنند مورد مطالعه قرار می‌دهند.

برای پنجمین سال متوالی، لندن رتبه اول و بانکوک در سکوی دوم به عنوان بهترین مقاصد گردشگری قرار دارند. طبق پیش بینی‌ها، لندن با ١٨.٨٢ میلیون بازدید‌کننده در صدر و بانگوک با اختلافی ناچیز یعنی ١٨.٢۴ میلیون بازدید کننده در رتبه دوم قرار گرفته است. توجه کنید که اینجا گردشگرانی مد نظر بوده‌اند که حداقل یک شب کامل در مقصد مورد نظر توقف داشته‌اند. با این حال شرکت مستر کارت کمی عمیق‌تر به این موضوع پرداخته است.

حقیقت این است که اکثر شهر‌های دنیا از سال ٢٠٠٩ به بعد از نظر توریستی در حال رشد بوده‌اند و هزینه‌ی کلی گردشگری به مراتب نسبت به تولید ناخالص ملی رشد داشته‌ است. این شرکت همچنین اعلام کرده که اطلاعاتش جامع است و محدود به بازار داخلی خودش نمی‌شود.

نیویورک، کسب بیشترین درآمد حاصل از گردشگری بعد از لندن

شهر نیویورک هم به عنوان برترین مقصد گردشگری آمریکای شمالی و ششمین شهر توریستی جهان با ١٢.٢٧ میلیون نفر گردشگر انتخاب شده است. همچنین از نظر درآمد، با ١٧.٣٧ میلیارد دلار، رتبه‌ی دوم جهانی را در زمینه‌ی گردشگری کسب کرده است. این موضوع خود گواه بر گران‌تر بودن هزینه‌های زندگی در نیویورک نسبت به شهر بانگوک است و جای تعجب نیست که لندن با ٢٠.٢٣ میلیارد دلار درآمد گردشگری، در رتبه نخست ایستاده است.

جالب است بدانید که اطلاعات ارائه شده در این گزارش از ١٣٢ شهر جهان گردآوری شده است. مثلا اگر شما اطلاعات دقیق بدست آمده در مورد گردشگران بین‌المللی را با شماری از اقامت کنندگان در آن شهرها مقایسه کنید، در می‌یابید که شهر دوبی از ۴.٩ میلیون بازدید کننده در سال ٢٠٠٩، به ۵.٧ میلیون نفر در سال ٢٠١۵ رسیده و با اختلاف بسیاری در صدر ایستاده است و شهر آمستردام هلند با ٢.٧ میلیون بازدید کننده در جایگاه بعدی قرار گرفته است.

شهر هوستون با ١٠.۵ درصد رشد گردشگری، سریع‌ترین افزایش نرخ رشد را در آمریکای شمالی از سال ٢٠٠٩ کسب کرده است. اما با این وجود هنوز نتوانسته جایی در میان برترین‌های جهان برای خود پیدا کند.

گفتنی است که سه شهر از میان چهار شهر، با سریع‌ترین افزایش نرخ گردشگری در جهان از سال ٢٠٠٩ تا اکنون، شهر کولومبو در سریلانکا (٢١.١ درصد رشد)، چنگ‌دو در چین و شهر اساکا در ژاپن هستند که هر سه شهر در قاره‌ی آسیا واقع شده‌اند.

این گزارش دربرگیرنده‌ی شهرهایی است که گردشگران از آنجا می‌آیند. به عنوان مثال، بیشترین بازدید کنندگان از نیویورک، ساکان لندن بوده‌اند که ٩٧٧،٠٠٠ نفر را شامل می‌شوند و بالغ بر ١.١ میلیارد دلار درآمد گردشگری در سال ٢٠١۵ برای نیویورک داشته‌اند. اما بیشترین درآمد گردشگری در نیویورک از سوی شهروندان چینی روانه‌ی این شهر شده‌ است.(١.٣ میلیارد دلار به ازای تنها ۴٣٠ هزار نفر گردشگر چینی) .

تایپه، رتبه‌ی اول رشد گردشگری

سریع‌ترین رشد گردشگری از بین ٢٠ مقصد گردشی در دنیا، متعلق به تایپه با ١۴.٩ درصد رشد گردشگری است. از سال ٢٠٠٩ به بعد، سرعت افزایش گردشگران بین‌المللی و درآمد حاصل از آن، از سرعت افزایش رشد واقعی تولید ناخالص ملی در جهان بیشتر بوده است.

بر اساس این گزارش، این شرایط به شکل خارق‌العاده‌ای، اقتصادِ ضعیف و ناهموار جهانی پس از بحران مالی سال‌های ٢٠٠۸ تا ٢٠٠٩ را بهبود داده است. واقعیت این است که تجارت جهانی رشدی به مراتب کندتر از رشد تولید ناخالص ملی داشته است. مسافرت بین‌المللی هوایی هم، روند قدرتمندی است که مشخصا در سال‌های پیش رو به قوت خود باقی خواهد ماند.

نیویورک بیش از هر مقصد گردشگری در آمریکای شمالی از این راه درآمد کسب می‌کند؛ حدود ١٧.٣٧ میلیارد دلار که حدود دو برابر درآمد دومین شهر یعنی لس آنجلس(٧.۴ میلیارد دلار) است.

استانبول نیز با متنو‌ع‌ترین بستر که پذیرای گردشگرانی از ٣٣ شهر جهان است، رتبه‌ی سریعترین رشد گردشگری در اروپا را به خود اختصاص داده است.",لندن، بهترین مقصد گردشگری سال ۲۰۱۵
12,https://www.kojaro.com/2015/6/20/962/10-city-island-top-world/,"جزیره، سرزمینی غوطه‌ور در دریا است. روی این کره‌ی خاکی پوشیده از آب جزایر زیادی وجود دارد که در بسیاری از این جزایر شهر‌هایی به وجود آمده‌اند و حتی بسیاری از آنها خود تبدیل به شهری در میان آب شده‌اند. با برترین شهرهای جزیره ای آشنا شوید.

تروگیر شهری در ایالت اسپلیت-دالماتیا کشور کرواسی است. خیابان‌های مارپیچ این شهر فضای قرون وسطی را تداعی می‌کند. با کمک طبیعتی خیره کننده و روالی که زندگی را آسان می‌گیرد، این دژ شناور که معصومیت خود را حفظ کرده، شاید یک نمونه‌ی کوچک و بدون نقص از کرواسی باشد.

اگر از موکامبیک به عنوان میراث جهانی یونسکو نام ببریم شاید مقیاس کوچکی داشته باشد، اما تاریخی غنی در خود نهفته دارد. خیابان‌های سنگ‌ فرش شده قرن ۱۶، سرگذشت‌شان را به عنوان مرکز تجاری و پایتخت مستعمراتی پرتقال در شرق آفریقا بر گوشمان نجوا می‌کنند.

لوبک، به عنوان شهری بسیار زیبا، شاید نفوذ خود را به عنوان پایتختی از قرون وسطی از دست داده باشد. اما مرکز دست نخورده‌ی لوبک که با رود تریو محصور شده، پیمان خود را با تاریخ خیره‌ کننده‌اش حفظ کرده است.

ماله، پایتخت کشور مالدیو است و مانند بسیاری از اقامتگاه‌های دیگر این کشور، بر آب‌های فیروزه‌ای غوطه‌ور است. اما این تنها شباهت آن‌هاست.به عنوان قطب سیاسی و تجاری، جمعیت ماله در 20 سال اخیر دو برابر شده و به ۱۰۵۰۰۰ نفر رسیده است.

۵. کی وست، فلوریدا

دور از مرکز و دور از استرس. کی وست، نمونه‌ای از شهرهای جزیره‌ای است که به دور از محیط‌های شهری شلوغ و پر دغدغه، محیطی آرام دارد. خانه‌های صدفی و خیابان‌های مسقف آن یادآور داستان‌های جن و پری است که روزگاری تنسی ویلیامز نویسنده‌ی مشهور در آن‌ها قدم می‌زد. همچنین در این منطقه کافه‌هایی وجود دارد که زمانی پاتوق ارنست همینگوی بوده‌اند.

مکزیکالتیتان، جزیره‌ی کوچک متشکل از خانه‌هایی با سقف‌های سفالین است که فقط در فصل بارانی تابستان با قایق می‌‌توان به آنجا سفر کرد. این منطقه به عنوان ونیز مکزیک شناخته می‌شود. بسیاری از افراد، این شهر دست‌ساز خوش منظره را جایگاه شکل‌گیری هویت مکزیکی می‌دانند. چرا که قوم آزتک برای اولین بار از اینجا به سمت تنوچیتلن افسانه‌ای حرکت کرده‌اند. این شهر بعد از آن و در قرن ۱۱ به مکزیک پیوسته است.

ترمژو شهری مدور، قطبی و خیره‌کننده، در جوار آبدره‌های برفی است. علاوه بر منظره‌ی مسحور کننده‌ی نورها، بخاطر ساکنان خوش چهره با ظاهری زیبا به عنوان پاریس شمال شناخته می‌شود.

در مرکز شهر خانه‌های چوبی، ظاهر زیبایی به این منطقه می‌بخشند.

۸. لینداو، آلمان

لینداو شناور بر روی دریاچه‌ی لاجوردی کنستانس است که خیابان‌های مرکزی و شیربانی‌های قدیمی، زیبایی این شهر را دوچندان می‌کند.

بهترین راه ورود به این منطقه از طریق بندرگاه است که مجسمه‌ی مشهور شیر باواریایی‌ در آن خودنمایی می‌کند.

۹. سانتاکروز دل ایزلاته، کلمبیا

سانتاکروز دل ایزلاته، پایگاه کاراییبی است که بالاتر از منهتن نیویورک به عنوان متراکم‌ترین جزیره‌ دنیا از نظر جمعیت شناخته می‌شود.

فلوریانوپلیس ۴۲ ساحل و سرزمینی سبز و مهار نشده دارد که با محیط شهری به طور مسحور کننده‌ای هماهنگ ‌شده و تجار بزرگ و موج‌سواران در این شهر جنوبی برزیل احساس بودن در خانه را دارند. از این منطقه با نام جزیره‌ی جادو یاد می‌شود. نظر شما چیست؟ آیا دوست دارید در یکی از این جزایر زندگی کنید؟",۱۰ شهر جزیره‌ای برتر دنیا به انتخاب نشنال‌جئوگرافی
13,https://www.kojaro.com/2015/6/18/1033/10-beautiful-valley-world/,"کوه‌های عظیم و دره‌ها نمادی از عظمت در پهنای این کره‌ی خاکی هستند. اما اکثر دره‌ها، در سایه‌ی این کوه‌های بزرگ پنهان می‌شوند. با این وجود، دره‌ها اغلب مناظر مطبوع، خوشایند و دلپذیری چون آبشار‌ها، دریاچه‌های نیلگون، شگفتی‌های زیستی و مکان‌های خوش منظره‌ای را درون خود جای داده‌اند. در اینجا سعی کرده‌ایم ١٠ دره‌ی زیبا و بکر را به شما معرفی کنیم. با کجارو همراه باشید.

١٠.سابی، استان اِمپومالانگا، آفریقای جنوبی

در قسمت پایین دره‌ی سابی، روستایی با همین نام قرار دارد که در میان محیطی جنگلی محصور شده است. سرچشمه‌ی رودخانه‌ی سابی در کنار این روستا واقع شده است. در مسیر رسیدن به این مکان‌های شگفت انگیز، باید از جاده‌ی لانگ تام عبور کنید که می‌توانید در آن، یک توپ جنگی نقره‌ای انگلیسی به نام لانگ تام (longtom) را مشاهده کنید. از جمله مکان‌های مهم خوش‌منظره و تاریخی اینجا می‌توان به پارک ملی کروگر، استراحتگاه زوار، دره‌ی عمیق بلاید ریور، آبشار‌های سابی، منطقه‌ای به نام God's window (پنجره‌ی خدا) و چاه‌های شانس بورِک اشاره کرد.





٩. دره‌ی جمیسون، نیو سات ولز، استرالیا

دره‌‌ی جمیسون به طول ١٢ کیلومتر در امتداد صخره‌های مرتفع ماسه‌سنگی در بلو مونتاین واقع شده است. این ناحیه به وسیله‌ی جنگل انبوه اکالیپتوس احاطه شده است. از ویژگی‌های آن می‌توان به تعداد زیادی آبشار اشاره کرد. اکثرا گردشگران، برای پیاده‌روی در جنگل و اقامت شبانه به این دره می‌آیند. این منطقه حدود ١٠٠ کیلومتر با شهر سیدنی فاصله دارد و می‌توانید این فاصله را با اتوبوس یا قطار طی کنید.





٨. زابریسکی پوینت، کالیفرنیا، ایالات متحده

زابریسکی پوینت دره‌ای با منظره‌ای چشم نواز است که در شرق دره‌ی مشهور مرگ واقع شده و در طول میلیون‌ها سال دستخوش تغییراتی شده است. گردشگران برای اینکه در چشم‌انداز این دره قرار بگیرند باید از تپه‌ها بالا بروند. در هر فصلی جز تابستان می‌توانید به این منطقه سفر کنید، چرا که در این فصل هوا به شدت گرم است.





٧. دره‌ی وایپو، جزیره‌ی بزرگ، هاوایی

دره‌ی وایپو چشم‌انداز شگفت انگیزی دارد که چشم شما را از سمت ساحل و دره‌ای که در میان صخره‌هایی با شیب تند احاطه شده به سوی اقیانوس جلب می‌کند. از همه مهم‌تر این‌که تعدادی آبشار از این صخره‌ها پایین می‌ریزد. سفر به این دره علاوه بر اتومبیل، با پای پیاده هم امکان‌پذیر است.





۶. دره‌ی مهتاب، آرژانتین

دره‌ی مهتاب در پارک ایالتی آسکی گووالاستو واقع شده است. این دره دارای چشم‌اندازی عجیب و شگفت انگیز است. علاوه بر نقاط منحصر به فرد، وجودِ تعدادی فسیل دایناسور‌ از نکات جالب این منطقه به شمار می‌رود. گفته می‌شود در زیر نور مهتاب شن‌های خاکستری این ناحیه سفید به نظر می‌رسند. این دره به عنوان میراث جهانی در یونسکو به ثبت رسیده است. برای سفر به این منطقه، باید از فرودگاه محلی بوینس آیرس از اتومبیل یا هواپیما به سمت سان ژوان یا لاریوژا حرکت، و از این مکان‌ها با ماشین یا اتوبوس به سمت دره نقل مکان کرد.

۵. دره‌ی یوسمیتی، کالیفرنیا، ایالات متحده

یوسمیتی دره‌ای منجمد و عمیق به طول یک و نیم کیلومتر است که در میان صخره‌های گرانیتی زیبا و قله‌هایی شبیه نیم گنبد محصور شده است. رودخانه‌ی مرسِد (merced) در میان تعداد زیادی آبشار و جریان آب از این نقطه می‌گذرد. بازدیدکنندگان می‌توانند از میان مسیر‌های مختلف پیاده روی که به این دره منتهی می‌شوند، یکی را انتخاب کنند. این ناحیه یکی از زیباترین نقاط پارک ملی یوسمیتی محسوب می‌شود.





4.دره‌ی لند منالوگا، ایسلند

دره‌ی لند منالوگا، منطقه‌ای متروکه است که یکی از مناطق محبوب گردشگری کشور ایسلند محسوب می‌شود. دره‌هایی پراکنده بین کوه‌های رنگی از جنس ریولیت، میدان‌های گدازه‌ای، دریاچه‌های حفره‌ای و آتشفشان هِکلا که توریست‌ها، سراسر آن را با پیاده‌روی در مسیر‌های امن و راحت کاوش می‌کنند. ماه‌های ژوئن تا اواخر سپتامبر، بهترین زمان برای سفر به این منطقه است.





٣. دره‌ی دولومیت(نوعی کانی)، ایتالیا

در محدوده‌ی کوهستانی شمال ایتالیا، دره‌های بیشماری وجود دارد. دره‌ی دولومیت، برای اسکی بازان، کوه‌نوردان، قله نوردان و حتی کسانی که عاشق پرش از ارتفاع هستند مناظر مهیج و دامنه‌های مرزی زیادی را فراهم می‌کند. اگر قصد سفر به این منطقه را دارید، مطمئنا فعالیت‌های تفریحی زیادی در انتظار شما خواهد بود. همه‌ی طول سال برای سفر به این نقطه مناسب است.





٢. دره‌ی رِد استون(صخره‌ی‌سرخ)، هِنان، چین

رِد استون، در میانه‌ی کوه یونتایشان واقع شده است. صخره‌های قرمز این دره زیبایی فوق‌العاده‌ای دارند. از طرف دیگر، آبشار‌هایی در چند نقطه از این صخره‌ها پایین می‌ریزند. این دره نه تنها برای توریست‌ها محبوب است بلکه برای زمین‌شناسان و حافظان محیط زیست هم حایز اهمیت است.





١. دره‌ی تِن پیک (ده قله)‌، آلبرتا، کانادا

تِن پیک، دره‌‌ای با شهرت جهانی که نه تنها برای ده قله‌ی زیبایش، بلکه به خاطر وجود دریاچه‌ی فیروزه‌ای رنگ مورین قابل توجه است. کوچک‌ترین قله‌ی این منطقه، کمتر از 3 کیلومتر ارتفاع دارد. گردشگران می‌توانند برای گردش در این دره‌، یکی از چند مسیر پیاده روی را به سلیقه‌ی خود انتخاب کنند. این دره، یکی از زیباترین مقاصد گردشگری کانادا محسوب می‌شود. تمام طول سال برای سفر به این ناحیه مناسب است.

روی کره‌ی زمین دره‌های زیادی وجود دارد که بدون شک هر کدام زیبایی منحصر به فردی دارند. تلاش می‌کنیم در آینده بتوانیم این مناطق را معرفی کنیم. شما کدام یک از این دره‌ها را بیشتر می‌پسندید؟ لطفا نظرات خود را با کجارو درمیان بگذارید.",١٠ دره‌ زیبای دنیا
14,https://www.kojaro.com/2015/6/17/143/canada-trip-vs-europe-trip/,"سفر به کانادا و کشورهای اروپایی هرکدام از مزایا و معایبی برخوردارند و جاذبه‌های گردشگری منحصر به فردی دارند. در این مقاله از کجارو به مقایسه‌ای بین این دو مقصد توریستی می‌پردازیم.

کانادا و اروپا دارای یک وجه تشابه هستند، هر دو مقصدهای توریستی فوق‌العاده محسوب می‌شوند که مملو از مناظر طبیعی بکر و اماکن خیره‌کننده هستند.

با این وجود که کانادا کشوری فوق‌العاده برای گردشگران محسوب می‌شود، ولی در مقایسه با اروپا از مناظر بکر و اماکن تاریخی کمتری برخوردار است و تجربه‌ی بی بدیل اروپا را برای شما به ارمغان نمی‌آورد. در ادامه چند حقیقت ساده را در مورد سفر به کانادا در برابر سفر به اروپا آورده‌ایم.

اوقات فراغت

برای اوقات فراغت، اروپا گزینه‌های بی‌شماری را در اختیار شما می‌گذارد. پاریس، بارسلونا، آمستردام و خیلی کشورهای دیگر که هرکدام مملو از زیبایی‌های بی‌مانند و بناهای خیره‌کننده هستند.

در حالی که سفر به کانادا زمان زیادی را از شما می‌گیرد، طوری که رفتن به هر مقصدی با ماشین دو ساعت طول می‌کشد. پیشنهاد می‌کنیم که به وست ادمونتون مال (West Edmonton Mall‌) سفر کنید تا از دیدن کشتی دزدان دریایی در آن جا لذت ببرید.

سفر با هواپیما

پرواز از لندن به مارسیل هزینه‌ای بالغ بر ۳۰ پوند در بر دارد. در حالی که پرواز از ونکوور به تورنتو هزینه‌ای به مراتب بالاتر داشته و از معایب سفر در کانادا محسوب می‌شود.

سفر با قطار

سفر با قطار در اروپا بسیار مقرون به‌صرفه بوده و مسیر آن پر از منظره‌های طبیعی دیدنی است. در حالی که سفر با قطار در کانادا فوق‌العاده گران است و البته دارای مناظر زیبا و چشم‌نواز نیز هست.

مسافرت جاده‌ای

شما طی یک مسافرت جاده‌ای ۸ ساعته در اروپا می‌توانید روستا کنارهای فرانسوی، بلژیکی و آلمانی را سیاحت کنید. در حالی که بعد از یک مسافرت جاده‌ای ۸ ساعته در کانادا، احتمالا هنوز در اونتاریو هستید.

در مسافرت جاده‌ای اروپایی خود می‌توانید از روستاهای خاص و بکر آن جا دیدن کنید و برای ناهار در آن جا توقف کنید تا خوشمزه‌ترین کوکو وین (coq-qu-vin) عمرتان را تجربه کنید. در مسافرت جاده‌ای کانادایی خود، اگر می‌خواهید غذای سالم میل کنید، به رستوران DQ رفته یا در مترو غذا بخورید.

اطراق شبانه

بعد از یک رانندگی طولانی، نیاز به توقف در جایی دارید؟ در اروپا می‌توانید موقتا در اقامتگاه‌های روستایی اطراق کرده و تا صبح در آن جا بمانید و از صبحانه‌هایشان لذت ببرید. در این مناطق محلی‌ها به‌خوبی از شما پذیرایی خواهند کرد. در کانادا متل‌های بسیار خوبی وجود دارند که در آن‌ها دستگاه‌های فروش اتوماتیک (vending machine) وجود دارد که کوکاکولای وانیلی می‌فروشد. در این متل‌ها تلویزیون کابلی در اختیار شما قرار نمی‌گیرد.

بناهای تاریخی

در اروپا، بناهای تاریخی‌ای مثل ویرانه‌هایی از صومعه‌ سراهای قرون وسطی وجود دارد که قدمت آن‌ها به قرن دوازدهم برمی‌گردد. در کانادا بنای تاریخی‌ای مثل Chuck, The Channel Cat وجود دارد که قدمت آن به سال ۱۹۸۶ برمی‌گردد! ولی جدای از بناهای تاریخی، کانادا بسیار بزرگ و پهناور بوده و جاهای شگفت‌انگیزی برای بازدید دارد که در ادامه چند تصویر از این کشور را مشاهده می‌کنید. کانادا یا اروپا؟ شما کدام‌یک را انتخاب می‌کنید؟ منبع: BuzzFeed

<",اروپا یا کانادا؛ کدامیک برای سفر مناسب‌ تر هستند
